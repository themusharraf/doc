---
title: "Mikroxizmatlar (Microservices) nima va nima uchun kerak?"
description: "Monolitdan mikroxizmatlarga: zamonaviy arxitekturaga o‘tish sabablari, afzalliklari va real ehtiyojlar asosida izoh."
date: 20-07-2025
authors:
  - avatar: "https://ui.shadcn.com/avatars/02.png"
    handle: musharraf
    username: Musharraf
    handleUrl: "https://github.com/themusharraf"
cover: "https://img.freepik.com/premium-vector/many-monsters-various-colors-doodle-come-bless-birthday-happy_577083-85.jpg?w=826"
---

## Microservices nima?

Microservices  — bu dasturiy tizimlarni kichik, mustaqil va o‘zaro bog‘liq xizmatlarga ajratish arxitektura uslubidir. Har bir xizmat aniq biznes vazifasini bajaradi: foydalanuvchini ro‘yxatdan o‘tkazish, to‘lovni amalga oshirish yoki email yuborish kabi.

Ular mustaqil tarzda ishlaydi ishlab chiqiladi deploy qilinadi va kerakli hollarda alohida masshtablash mumkin bo‘ladi.

---

### Monolit va Microservices farqi

**Monolit** — butun tizim bitta ilova ichida ishlaydi. Bir qismdagi o‘zgarish butun ilovaga ta’sir qiladi.

**Microservices** — tizim kichik alohida ishlovchi servislar to‘plamidan iborat. Har bir servis o‘zining ma’lumotlar bazasiga va logikasiga ega bo‘ladi.

---

## Monolitdan Microservices ga

Ananaviy **monolit ilovalar**da barcha funksiyalar bitta kod bazasida jamlangan boladi. Bu dastlab soddalik beradi lekin tizim kattalashgani sari quyidagi muammolar paydo boladi:

- Kichik o‘zgarishlar butun tizimni qayta joylashtirishni talab qiladi
- Kod bazasi murakkab va boshqarilishi qiyin bo‘ladi
- Bir jamoa hamma funksiya uchun mas’ul bo‘ladi
- Skalalash (masalan, faqat `auth` xizmatini) juda qiyin

Microservices ushbu muammolarning oldini olish uchun paydo bo‘lgan. Ular yordamida har bir xizmat mustaqil yashaydi.

---

## Microservicesning asosiy afzalliklari

- **Mustaqillik** — har bir xizmat o‘ziga xos va boshqalardan ajratilgan
- **Xizmatlararo aloqa** – REST, gRPC yoki asinxron (Kafka, RabbitMQ)
- **Masshtablash oson (Scalability)** — kerakli xizmatlargina alohida ko‘paytiriladi
- **Tez ishlab chiqish** — har bir jamoa o‘z xizmatini mustaqil ishlaydi
- **Texnologik erkinlik** — bir servis Python’da boshqasi Go’da bo‘lishi mumkin
- **Qisqartirilgan xatolik sohasi** — bitta xizmatda xato bo‘lsa boshqalar ishlashda davom etadi
- **DevOps va CI/CD’ga mos** — Har bir xizmatni mustaqil tarzda testlab joylashtirish mumkin.

---

## Microservices qachon kerak?

- Tizim katta va murakkab bo‘lsa
- Loyihani ko‘plab jamoalar ishlab chiqayotgan bo‘lsa
- Har kuni yangilanishlar va CI/CD ishlatilsa
- Yuqori yuklama (traffic) va global miqyosda foydalanish ko‘zda tutilsa

Misol: foydalanuvchilar ro‘yxatdan o‘tish, login qilish, mahsulotlar katalogini ko‘rish va buyurtma berish – bularning har biri alohida xizmat bo‘lishi mumkin.

---

## E’tibordan chetda qolmasligi kerak bo‘lgan jihatlar

Mikroxizmatlar o‘zining murakkabligiga ega. Ular uchun quyidagilar muhim:

- **Service Discovery** – xizmatlar bir-birini avtomatik aniqlashi
- **API Gateway** – tashqi dunyo bilan yagona interfeys
- **Message brokerlar** – Kafka, RabbitMQ kabi vositalar bilan xizmatlararo aloqa
- **Monitoring va observability** – har bir servisni alohida kuzatish
- **Distributed tracing** – so‘rovlar oqimini tushunish va aniqlash

---

## Xulosa

---

Microservices — bu katta tizimlarni **modulli, boshqariladigan va samarali** qilish usuli. Lekin, ularning murakkabligi yuqori, va ularni to‘g‘ri rejalashtirmasdan joriy etish tavsiya etilmaydi.


